\subsection{ENI}

ENI rozwija specyfikacje w kierunku Kognitywnego Systemu Zarządzania, który będzie regulował działanie sieci poprzez wykorzystanie technik sztucznej inteligencji, takich jak uczenie maszynowe (ang. \textit{machine learning}) oraz wnioskowanie (ang. \textit{reasoning}). 

Z poprzedniej sekcji wiemy, że aby \textit{wnioskować} potrzebna jest wiedza. Skąd taki system pozyskiwałby wiedzę? Otóż, dzieje się to poprzez proces \textit{machine learning}'u. Pierwsza faza czyli tzw. \textit{trening}, odbywa się jeszcze przed wdrożeniem systemu. Ale system również może uczyć się "z doświadczenia" (ang. \textit{experience}) po wdrożeniu, kiedy już jest w pełni operacyjny. Stąd mówimy o empirycznej inteligencji sieciowej (ang. \textit{experiential networked intelligence}). 

Czyli z jednej strony wiedza potrzebna do wnioskowania, a w ostateczności podejmowania decyzji płynęłaby z samej sieci, co w przypadku telefonistki równoważne jest zapalającej się lampce na tablicy świetlnej. Z drugiej strony telefonistka ma również niejako wbudowaną w siebie wiedzę o tym, jak zorganizowane są łącza na przełącznicy komutacyjnej. Podobnie sieć musi mieć pewną części wiedzy nieco narzuconą z góry. Ta część wiedzy stanowi jako zestaw reguł używanych do zarządzania i kontrolowania stanu sieci. Takie reguły nazywamy \textit{politykami}.

Polityki mogą płynąć od: aplikacji zarządzających siecią, użytkowników sieci, systemów OSS/BSS lub Orkiestratora. Ważne jest to, aby polityki były \textit{świadome kontekstu}. Pozwoli to na stworzenie systemu kognitywnego, czyli takiego, który uczy się, wnioskuje oraz podejmuje decyzje w sposób przypominający ludzki umysł. Taki system z kolei jest w stanie w dużym stopniu odciążyć operatora i zautomatyzować zadania jak: dynamiczne przydzielanie zasobów (ang. \textit{dynamic resource allocation}), równoważenie obciążenia (ang. \textit{load balancing}), zarządzanie wydajnością energetyczną (ang. \textit{energy efficiency management}, samo naprawiające się sieci (ang. \textit{self-healing networks}), optymalizacja jakości doświadczeń użytkowników (ang. \textit{QoE optimization}), egzekwowanie polityk (ang. \textit{policy enforcement}), zapewnienie zgodności z regulacjami (ang. \textit{regulatory compliance}) i wiele innych.

\begin{figure}[!h]
    \centering \includegraphics[width=1\linewidth]{23-eni-arch.png}
    \caption{Wysokopoziomowa architektura funkcjonalna ENI}\label{fig:23-eni-arch}
\end{figure}

Wysokopoziomową architekturę funkcjonalną ENI pokazano na rycinie \ref{fig:23-eni-arch}. Jak widać jej działanie można opisać za pomocą dwóch \textit{zamkniętych pętli sterowania}. Za pomocą zewnętrznej, system zarządzania (użytkownik, OSS/BSS, orkiestrator) reguluje pracę sieci (infrastruktury). Dokonuje tego nie bezpośrednio, lecz za pomocą ENI System, który sam wewnętrznie również posiada zamkniętą pętle sterowania. Wszystkie komponenty odpowiedzialne za sztuczną inteligencję są umieszczone na rycinie w zielonym prostokącie i stanowią \textit{workflow} wewnętrznej pętli. 